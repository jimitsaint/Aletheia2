<!doctype html>
<html lang="sv">
<head>
  <meta charset="utf-8">
  <meta name="viewport" content="width=device-width, initial-scale=1" />
  <title>Gorr och Guld – Dikt</title>
  <link href="https://fonts.googleapis.com/css2?family=Cinzel+Decorative:wght@700&family=Cormorant+Garamond:ital,wght@0,400;1,400&display=swap" rel="stylesheet">
  <style>
    :root {
      --bg: #111;
      --text: #f1e9d2;
      --gold: #d2b88a;
      --accent: #e7d8b1;
    }

    html, body {
      margin: 0;
      padding: 0;
      background: var(--bg);
      color: var(--text);
    }

    .poem-container {
      max-width: 720px;
      margin: 80px auto;
      padding: 0 20px 80px 20px;
      font-family: 'Cormorant Garamond', serif;
      font-size: 1.15rem;
      line-height: 1.8;
      letter-spacing: 0.02em;
    }

    .poem-title {
      font-family: 'Cinzel Decorative', serif;
      font-size: clamp(2.2rem, 4vw, 2.8rem);
      text-align: center;
      margin: 0 0 1.2rem 0;
      color: var(--gold);
      letter-spacing: 0.05em;
    }

    .poem-subtle {
      text-align: center;
      margin-bottom: 2.2rem;
      opacity: 0.8;
      font-size: 0.95rem;
    }

    .poem-body p { 
      margin: 0 0 1.1rem 0;
      opacity: 0;
      transform: translateY(10px);
      animation: fadeInUp 700ms ease forwards;
    }

    /* Staggered reveal */
    .poem-body p:nth-child(1) { animation-delay: 60ms; }
    .poem-body p:nth-child(2) { animation-delay: 120ms; }
    .poem-body p:nth-child(3) { animation-delay: 180ms; }
    .poem-body p:nth-child(4) { animation-delay: 240ms; }
    .poem-body p:nth-child(5) { animation-delay: 300ms; }
    .poem-body p:nth-child(6) { animation-delay: 360ms; }

    @keyframes fadeInUp {
      to { opacity: 1; transform: translateY(0); }
    }

    .poem-body em { color: var(--accent); font-style: italic; }
    .poem-body strong { color: var(--accent); font-weight: 600; }

    /* Narrow screens */
    @media (max-width: 480px) {
      .poem-container { font-size: 1.08rem; margin: 56px auto; }
    }
  </style>
</head>
<body>
  <main class="poem-container">
    <h1 class="poem-title">Gorr och Guld</h1>
    <div class="poem-body">
      <p>Den personlighet som framträder<br>
      efter en tid<br>
      utanför konventionerna<br>
      kan inte komma in igen<br>
      och bli igenkännbar. Tillståndet<br>
      kommer att visa sig vara oåterkalleligt. Det var<br>
      aldrig tänkt<br>
      att det skulle gå till på det här sättet.<br>
      Det borrdjup hans öde ledde honom till<br>
      formgav ett ansikte<br>
      av ett evigt skymundan;<br>
      ett dimlandskap.</p>

      <p>Personligheten ter sig sedan dunkel i sina möten,<br>
      delar av den verkar till och med skrämmande,<br>
      människorna tycks fascineras<br>
      men de stannar aldrig kvar i mötet.<br>
      Ingen, i alla fall ytterst få av dem<br>
      har tid att undersöka vad<br>
      dessa intryck handlar om.<br>
      Ingen bör det heller begära av dem,<br>
      ty alla gör så gott dem kan<br>
      med den tid<br>
      de har kvar.<br>
      Följdfrågor tycks endast finnas<br>
      i utopin.</p>

      <p>Han kom tillbaka igen.<br>
      Vidare försökte han<br>
      förgäves, gång på gång<br>
      kliva in i mänskligheten,<br>
      kliva in<br>
      som en nybliven kusin till autisterna;<nobr></nobr><br>
      han förstår inte världen.<br>
      Den blir för honom överväldigande<br>
      av tondöv banalitet<br>
      han vill bara hålla för öronen. Till slut<br>
      börjar han förakta sig själv<br>
      eftersom det finns få saker som är så outhärdligt<br>
      som att vara isolerad<br>
      mitt ibland folk.<br>
      Han kommer att tappa samtalet, det sker varje gång.<br>
      Han släpper taget, tystnar, blicken skenar iväg och<br>
      plötsligt<br>
      hörs bara ett småstörande brus i bakgrunden.</p>

      <p>Han känner saknad<br>
      över bergen i Elbsandsteingebirge -<br>
      där han hade vandrat<br>
      i drömmarna<br>
      långt innan bergens svärta<br>
      även ledde hans fysiska kropp framåt bland<br>
      höjderna -<br>
      I bergen finns både högt och lågt.</p>

      <p>Han blir tilltalad….och kommer tillbaka i besvikelse,<br>
      han blir så frustrerad ibland<br>
      att han till och med kan längta tillbaka till de gamla slagen,<br>
      till barndomens slagfält. Inte att vara mitt i situationen<br>
      men i de levande konsekvenserna<br>
      där såren är färska och påminner om liv.<br>
      Han måste hålla tårarna tillbaka ibland.<br>
      Knipa ihop för att hålla ihop<br>
      men bara ibland. Det har funnits tider<br>
      då det var betydligt vanligare.</p>

      <p>Verkligheten är<br>
      som den är<br>
      och<br>
      ”<em>de märkta</em>”<br>
      vandrar förbi<br>
      mitt i stadens myller<br>
      avskilda från varandra<br>
      i en orytmisk melodi.<br>
      Han försöker förstå den värld<br>
      han kom tillbaka till. Förstå den<br>
      utifrån erfarenheter upplevda<br>
      i en annan. Därför är han dömd<br>
      till ensamhet,<br>
      så själva testet måste gå ut på<br>
      att han ska visa sig ihärdig i längden,<br>
      härdad och stolt<br>
      inför beställaren.</p>

      <p>Det som är klart är att det fanns ingenting<br>
      som var frivilligt i det här från början<br>
      vägen<br>
      beträddes med sorg - en sådan<br>
      som man aldrig blir klar med.<br>
      Det är som att han någonstans<br>
      alltid minns<br>
      att syret en gång i tiden<br>
      var enklare att andas.<br>
      Det är längs en sådan väg<br>
      man måste stanna upp<br>
      för att skriva efter ett tag<br>
      stanna<br>
      för att skriva efter andan. Det inre trycket<br>
      riskerar annars att få en till att tidigarelägga döden<br>
      sin egen<br>
      eller någon annans.</p>

      <p>Och där kom det att skrivas<br>
      det skrevs<br>
      tills det började växa,<br>
      det kunde växa<br>
      och kunde dö. Kunde växa igen<br>
      och dö.<br>
      De mest besynnerliga liknelser<br>
      framträder<br>
      när man inte har tillhört på för länge,<br>
      ty den frihet som ensamheten för med sig<br>
      kommer alltid att slå över<br>
      och bli ful.</p>

      <p>När jag skrev längs vägen<br>
      samlade jag ihop de nåbara förlusterna<br>
      fyllde pennan med all känslomässigt laddning<br>
      från kroppens alla slagfältsminnen.<br>
      Jag reste en pestpelare och utsmyckade döden<br>
      med det liv<br>
      som döden förde med sig<br>
      i ett puder av rödockra!<br>
      (laddningen i smärtan kan omformas till energi)<br>
      häpna!<br>
      den blev bara större och större<br>
      och drog blickar efter blickar emot sig.<br>
      Ingen hjälpte mig,<br>
      och även det hjälpte mig,<br>
      jag tror att ansträngningarna räckte! jag är inte säker,
      men det känns så.</p>

      <p>med glädjetårar skådar jag historiens dödsfält<br>
      bakom mig<br>
      idag<br>
      triumferande!</p>

      <p><strong>Så länge vi lever<br>
      är vi barn<br>
      som vill vara med.</strong></p>
    </div>
  </main>
</body>
</html>
